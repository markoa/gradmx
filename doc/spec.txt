=====================
Specifikacija sistema
=====================

U ovom poglavlju će biti izloženi i opisani UML dijagrami koji predstavljaju specifikaciju gradmx aplikacije.

Slučajevi korišćenja
====================

Registracija
------------

 * Preduslovi: Korisnik nije prijavljen.
 * Opis: Korisnik prati link za učlanjenje na početnoj stranici aplikacije, popunjava neophodne podatke (korisničko ime, email adresa, grad, država, šifra i potvrda šifre) i postaje registrovani član uz poruku o uspešnosti.
 * Izuzeci: Korisničko ime nije uneto ili je već iskorišćeno; korisničko ime je kraće od 3 ili duže od 40 karaktera; korisničko ime sadrži nedozvoljene karaktere; email adresa nije uneta ili je već iskorišćena; email adresa nije odgovarajućeg formata; grad nije unet; šifra je kraća od 6 ili duža od 40 karaktera; šifra se ne poklapa sa potvrdom. U tom slučaju, korisniku se ponovo prikazuje formular sa prethodnim unosom uz adekvatnu poruku.

Prijava na sistem
-----------------

 * Preduslovi: Korisnik je registrovan i nije prijavljen.
 * Opis: Korisnik prati link za prijavu, unosi svoje korisničko ime i šifru i prijavljuje se uz poruku o uspešnosti. Opciono može da odabere da prijava bude zapamćena na određeno vreme.
 * Izuzeci: Uneti korisničko ime i šifra se ne poklapaju sa podacima u bazi podataka; ne postoji uneto korisničko ime.

Odjava sa sistema
-----------------

 * Preduslovi: Korisnik je prijavljen.
 * Opis: Korisnik prati link za odjavu i biva odjavljen sa sistema.
 * Izuzeci: Nema.

Prikaz odabranih događaja
-------------------------

 * Preduslovi: Nema.
 * Opis: Početna stranica prikazuje 10 odabranih događaja.
 * Izuzeci: Nema.

Pregled svih događaja
---------------------

 * Preduslovi: Nema.
 * Opis: Korisnik prati link na početnoj stranici i prikazuje mu se spisak svih objavljenih događaja. Događaji su sortirani prema vremenu objave u opadajućem redosledu i podeljeni u stranice. U manjem delu ekrana se nabraja nekoliko odabranih mesta.
 * Izuzeci: Nema.

Prikaz događaja
---------------

 * Preduslovi: Nema.
 * Opis: Stranica događaja sadrži naslov, vreme početka i (ukoliko postoji) završetka, podatak o objavljivaču, mesto i grad dešavanja, opis događaja, spisak korisnika koji mu prisustvuju i spisak svih komentara. Ukoliko je korisnik prijavljen, dozvoljava mu se da prijavi prisustvo i doda svoj komentar na događaj.
 * Izuzeci: Nema.

Objava novog događaja
---------------------

 * Preduslovi: Korisnik je prijavljen.
 * Opis: Korisniku se prikazuje formular sa sledećim poljima: naslov, mesto, vreme početka, vreme kraja i opis. Svi podaci sem vremena kraja događaja su neophodni. Mesto događaja se bira autocomplete načinom unosa, pri čemu sugerisana lista mesta sadrži naziv mesta i grad. Nakon snimanja, korisniku se prikazuje stranica objavljenog događaja.
 * Izuzeci: Neki od neophodnih podataka nije unet; vreme kraja je pre vremena početka; vreme početka je u prošlosti.

Izmena podataka o događaju
--------------------------

 * Preduslovi: Korisnik je prijavljen.
 * Opis: Korisnik može da izmeni podatke o svakom objavljenom događaju. Praćenjem linka za izmenu na stranici događaja, prikazuje mu se ista formular kao i u slučaju objave novog, popunjen sa vrednostima koje se trenutno nalaze u bazi podataka
 * Izuzeci: Isti kao i u slučaju objave.

Pregled svih mesta
------------------

 * Preduslovi: Nema.
 * Opis: Sa stranice pregleda svih događaja, korisnik može da odabere prikaz svih objavljenih mesta. Mesta su sortirana po abecednom redosledu i podeljeni u stranice.
 * Izuzeci: Nema.

Prikaz mesta
------------

 * Preduslovi: Nema.
 * Opis: Stranica mesta treba da sadrži naziv, grad i opis mesta, kao i listu svih događaja održanih na njemu, sortiranu u opadajućem redosledu po vremenu dešavanja.
 * Izuzeci: Nema.

Objava novog mesta
------------------

 * Preduslovi: Korisnik je prijavljen.
 * Opis: Praćenjem linka na stranici prikaza svih mesta, prikazuje se formular sa sledećim poljima: ime, grad, država i opis. Sva polja su neophodna.
 * Izuzeci: Neki od neophodnih podataka nije unet.

Izmena podataka o mestu
-----------------------

 * Preduslovi: Korisnik je prijavljen.
 * Opis: Praćenjem linka na stranici mesta, prikazuje se formular sa istim poljima kao i prilikom objave, popunjen sa vrednostima koje se trenutno nalaze u bazi podataka.
 * Izuzeci: Isti kao i u slučaju objave.

Prijava prisustva na događaju
-----------------------------

 * Preduslovi: Korisnik je prijavljen.
 * Opis: Korisnik praćenjem linka na stranici događaja prijavljuje prisustvo. Ime korisnika se potom bez učitavanja stranice dopiše na spisak onih koji su objavili prisustvo bez novog učitavanja stranice (Ajax zahtev).
 * Izuzeci: Nema.

Odjava prisustva na događaju
----------------------------

 * Preduslovi: Korisnik je prijavljen i prethodno prijavio prisustvo.
 * Opis: Korisnik praćenjem linka na stranici događaja odjavljuje prisustvo. Ime korisnika se potom bez učitavanja stranice briše sa spiska onih koji su objavili prisustvo bez novog učitavanja stranice (Ajax zahtev).
 * Izuzeci: Nema.

Pisanje komentara
-----------------

 * Preduslovi: Korisnik je prijavljen.
 * Opis: Na stranici događaja korisnik može da napiše i objavi svoj komentar. Novi komentar se dodaje bez ponovnog učitavanja stranice, Ajax zahtevom. Komentari su izlistani u opadajućem redosledu prema vremenu objave.
 * Izuzeci: Objava komentara bez teksta ne rezultuje zahtevom ka serveru.

Promena jezika
--------------

 * Preduslovi: Nema.
 * Opis: Praćenjem jednog od odgovarajućih linkova korisnički interfejs se u svakom narednom zahtevu prikazuje na odabranom jeziku, srpskom ili engleskom.
 * Izuzeci: Nema.

Dijagrami klasa
===============

U nastavku su prikazani dijagrami klasa gradmx aplikacije. ... Dato je i kraće objašnjenje uloge klasa.
